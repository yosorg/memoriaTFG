\chapter{Conclusións e traballo futuro}
\label{chap:conclusions}
\lettrine{N}{este} derradeiro capítulo preséntanse as conclusión do proxecto relatando o proceso seguido e analizando os resultados obtidos. Finalmente na sección de traballo futuro abórdanse as posibles opcións de melloras e expansións.

\section{Conclusións}
Aumentar a seguridade dos desprazamentos en bicicleta é fundamental a hora de afrontar os cambios nas novas sociedades urbanas. O obxectivo deste traballo  foi o estudo, deseño, implementación e posterior avaliación dun sistema composto por cámara e luces para mellorar a seguridade dos ciclistas na vía publica. Para elo establecéronse uns requisitos funcionais, indicar a posición e manobras do ciclista e permitirlle visualizar o que ocorre as súas costas. Uns requisitos de deseño, pequeno tamaño, portabilidade, baixo custo e modularidade. Esbozouse un sistema composto por luces, cámara e pantalla, analizáronse as posibles opcións de implementación e tecnoloxías a utilizar e deseñouse un sistema composto por dous dispositivos: BikeCam, un miniordenador Raspberry Pi con luces RGB e cámara conectado mediante Wi-Fi a BikeView, unha aplicación de control e visualización funcionando nun dispositivo Android. Desenvolveuse un prototipo do sistema respectando os requisitos orixinais e tratouse de optimizar o seu funcionamento e usabilidade poñendo atención os padróns lumínicos a independencia enerxética e a baixa latencia do vídeo. Por último púxose o sistema a proba para comprobar que o seu funcionamento e a súa usabilidade se correspondían o esperado.

Con estas probas demostrouse que o dispositivo é completamente funcional se ben conta con moitos aspectos a mellorar se quérese estandarizar o seu uso. Estas melloras implicarían o deseño dunha mellor caixa protectora que soporte os impactos e as condicións meteorolóxicas, a redución da latencia mellorando a decodificación, a mellora da robustez nas comunicacións para garantir a modularidade e facilitar implementación de novos casos de uso, engadir opcións de configuración para darlle ao usuario un maior control do sistema, ou o uso de difusores nas luces para mellorar a visibilidade e protexer os LEDs.

\section{Traballo futuro}
O uso de compoñentes xenéricos e potentes pode permitir a evolución do dispositivo de diferentes formas, distinguiremos as seguintes:
\begin{itemize}
  \item Mellorar as funcións actuais incluído un sistema de carga rápida da batería, un modo baixo consumo para aforrar batería se o dispositivo non esta en uso ou realizar un circuíto impreso para simplificar a construción do dispositivo BikeCam.
  \item Engadir funcionalidades novas ao sistema como podería ser un detector de caídas, a gravación de vídeo, o calculo da velocidade por GPS, ou o posproceseado do vídeo xa sexa en BikeCam (p. ex. TensorFlow)  ou no dispositivo Android (p. ex. ARCore) o que permitiría novas funcionalidades como a detección de proximidade ou cambio de carril, para informar o ciclista do que sucede no seu entorno ou para advertir a outros condutores.
  \item Complementar o sistema con luces frontais e laterais e con mecanismos físicos de control ou control por voz.
  \item Diversificar os casos de uso como podería ser o uso de varios dispositivos ao mesmo tempo para controlar varias cámaras nun vehículo de grandes dimensións, ou a inclusión de GPS e 3G para convertelo nun dispositivo IoT e por exemplo poder seguir á bicicleta en caso de roubo.
\end{itemize}
